<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" schematypens="http://relaxng.org/ns/structure/1.0"?>
<TEI
    xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Iliad</title>
                <editor>Andrew Boudon</editor>
                <editor>Alex Simrell</editor>
                <editor>Christopher Ryan</editor>
            </titleStmt>
            <publicationStmt>
                <p>Unpublished edition of the Venetus A manuscript for the Homer Multitext project</p>
            </publicationStmt>
            <sourceDesc>
                <p>Edited directly from photography of the manuscript</p>
            </sourceDesc>
        </fileDesc>
    </teiHeader>
    <text>
        <body>
            <div n="11">
                <l n="1">ἠὼς δ᾽ ἐκ λεχέων παρ᾽ ἀγαυοῦ Τιθωνοῖο </l>
                <l n="2">ὄρνυθ᾽, ἵν᾽ ἀθανάτοισι φόως φέροι ἠδὲ βροτοῖσι:</l>
                <l n="3">Ζεὺς δ᾽ Ἔριδα προΐαλλε θοὰς ἐπὶ νῆας Ἀχαιῶν</l>
                <l n="4">ἀργαλέην, πολέμοιο τέρας μετὰ χερσὶν ἔχουσαν.</l>
                <l n="5">στῆ δ᾽ ἐπ᾽ Ὀδυσσῆος μεγακήτεϊ νηῒ μελαίνῃ,</l>
                <l n="6">ἥ ῥ᾽ ἐν μεσσάτῳ ἔσκε γεγωνέμεν ἀμφοτέρωσε,</l>
                <l n="7">ἠμὲν ἐπ᾽ Αἴαντος κλισίας Τελαμωνιάδαο</l>
                <l n="8">ἠδ᾽ ἐπ᾽ Ἀχιλλῆος, τοί ῥ᾽ ἔσχατα νῆας ἐΐσας</l>
                <l n="9">εἴρυσαν ἠνορέῃ πίσυνοι καὶ κάρτεϊ χειρῶν</l>
                <l n="10">ἔνθα στᾶσ᾽ ἤϋσε θεὰ μέγα τε δεινόν τε</l>
                <l n="11">ὄρθι᾽, Ἀχαιοῖσιν δὲ μέγα σθένος ἔμβαλ᾽ ἑκάστῳ</l>
                <l n="12">καρδίῃ ἄληκτον πολεμίζειν ἠδὲ μάχεσθαι.</l>
                <l n="13">τοῖσι δ᾽ ἄφαρ πόλεμος γλυκίων γένετ᾽ ἠὲ νέεσθαι</l>
                <l n="14">ἐν νηυσὶ γλαφυρῇσι φίλην ἐς πατρίδα γαῖαν.</l>
                <l n="15">Ἀτρεΐδης δ᾽ ἐβόησεν ἰδὲ ζώννυσθαι ἄνωγεν</l>
                <l n="16">Ἀργείους: ἐν δ᾽ αὐτὸς ἐδύσετο νώροπα χαλκόν.</l>
                <l n="17">κνημῖδας μὲν πρῶτα περὶ κνήμῃσιν ἔθηκε</l>
                <l n="18">καλὰς ἀργυρέοισιν ἐπισφυρίοις ἀραρυίας:</l>
                <l n="19">δεύτερον αὖ θώρηκα περὶ στήθεσσιν ἔδυνε,</l>
                <l n="20">τόν ποτέ οἱ Κινύρης δῶκε ξεινήϊον εἶναι.</l>
                <l n="21">πεύθετο γὰρ Κύπρον δὲ μέγα κλέος οὕνεκ᾽ Ἀχαιοὶ</l>
                <l n="22">ἐς Τροίην νήεσσιν ἀναπλεύσεσθαι ἔμελλον:</l>
                <l n="23">τοὔνεκά οἱ τὸν δῶκε χαριζόμενος βασιλῆϊ.</l>
                <l n="24">τοῦ δ᾽ ἤτοι δέκα οἶμοι ἔσαν μέλανος κυάνοιο,</l>
                <l n="25">δώδεκα δὲ χρυσοῖο καὶ εἴκοσι κασσιτέροιο:</l>
                <l n="26">κυάνεοι δὲ δράκοντες ὀρωρέχατο προτὶ δειρὴν</l>
                <l n="27">τρεῖς ἑκάτερθ᾽ ἴρισσιν ἐοικότες, ἅς τε Κρονίων</l>
                <l n="28">ἐν νέφεϊ στήριξε, τέρας μερόπων ἀνθρώπων.</l>
                <l n="29">ἀμφὶ δ᾽ ἄρ᾽ ὤμοισιν βάλετο ξίφος: ἐν δέ οἱ ἧλοι</l>
                <l n="30">χρύσειοι πάμφαινον, ἀτὰρ περὶ κουλεὸν ἦεν</l>
                <l n="31">ἀργύρεον χρυσέοισιν ἀορτήρεσσιν ἀρηρός.</l>
                <l n="32">ἂν δ᾽ ἕλετ᾽ ἀμφιβρότην πολυδαίδαλον ἀσπίδα θοῦριν</l>
                <l n="33">καλήν, ἣν πέρι μὲν κύκλοι δέκα χάλκεοι ἦσαν,</l>
                <l n="34">ἐν δέ οἱ ὀμφαλοὶ ἦσαν ἐείκοσι κασσιτέροιο</l>
                <l n="35">λευκοί, ἐν δὲ μέσοισιν ἔην μέλανος κυάνοιο.</l>
                <l n="36">τῇ δ᾽ ἐπὶ μὲν Γοργὼ βλοσυρῶπις ἐστεφάνωτο</l>
                <l n="37">δεινὸν δερκομένη, περὶ δὲ Δεῖμός τε Φόβος τε.</l>
                <l n="38">τῆς δ᾽ ἐξ ἀργύρεος τελαμὼν ἦν: αὐτὰρ ἐπ᾽ αὐτοῦ</l>
                <l n="39">κυάνεος ἐλέλικτο δράκων, κεφαλαὶ δέ οἱ ἦσαν</l>
                <l n="40">τρεῖς ἀμφιστρεφέες ἑνὸς αὐχένος ἐκπεφυυῖαι.</l>
                <l n="41">κρατὶ δ᾽ ἐπ᾽ ἀμφίφαλον κυνέην θέτο τετραφάληρον</l>
                <l n="42">ἵππουριν: δεινὸν δὲ λόφος καθύπερθεν ἔνευεν.</l>
                <l n="43">εἵλετο δ᾽ ἄλκιμα δοῦρε δύω κεκορυθμένα χαλκῷ</l>
                <l n="44">ὀξέα: τῆλε δὲ χαλκὸς ἀπ᾽ αὐτόφιν οὐρανὸν εἴσω</l>
                <l n="45">λάμπ᾽: ἐπὶ δ᾽ ἐγδούπησαν Ἀθηναίη τε καὶ Ἥρη</l>
                <l n="46">τιμῶσαι βασιλῆα πολυχρύσοιο Μυκήνης.</l>
                <l n="47">ἡνιόχῳ μὲν ἔπειτα ἑῷ ἐπέτελλεν ἕκαστος</l>
                <l n="48">ἵππους εὖ κατὰ κόσμον ἐρυκέμεν αὖθ᾽ ἐπὶ τάφρῳ,</l>
                <l n="49">αὐτοὶ δὲ πρυλέες σὺν τεύχεσι θωρηχθέντες</l>
                <l n="50">ῥώοντ᾽: ἄσβεστος δὲ βοὴ γένετ᾽ ἠῶθι πρό.</l>
                <l n="51">φθὰν δὲ μέγ᾽ ἱππήων ἐπὶ τάφρῳ κοσμηθέντες,</l>
                <l n="52">ἱππῆες δ᾽ ὀλίγον μετεκίαθον: ἐν δὲ κυδοιμὸν</l>
                <l n="53">ὦρσε κακὸν Κρονίδης, κατὰ δ᾽ ὑψόθεν ἧκεν ἐέρσας</l>
                <l n="54">αἵματι μυδαλέας ἐξ αἰθέρος, οὕνεκ᾽ ἔμελλε</l>
                <l n="55">πολλὰς ἰφθίμους κεφαλὰς Ἄϊδι προϊάψειν.</l>
            </div>
        </body>
    </text>
</TEI>
